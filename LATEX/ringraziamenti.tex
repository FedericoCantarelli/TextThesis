Voglio ringraziare la mia relatrice, la Prof.ssa Bianca Maria Colosimo, e il mio correlatore, il Prof. Piercesare Secchi, per avermi accettato e seguito durante il mio progetto di tesi, soprattutto durante le difficoltà degli ultimi mesi. Voglio anche ringraziare entrambi per le chiacchiere stimolanti durante i nostri meeting, e per avermi fatto appassionare all'analisi dei dati, alla statistica e al controllo dei processi. Voglio ringraziare Simone, con cui ho condiviso un pezzo importante di vita negli ultimi due anni, con cui ho riso, litigato, discusso e parlato durante le lunghi notti milanesi. Voglio ringraziare i miei amici Paolo e Valerio, per tutte le serate trascorse insieme a bere buon vino e a divertirci, in cui non pensavamo a nulla se non a vivere. Voglio ringraziare i miei compagni di viaggio, Paola, Giovanni, Edoardo, Matteo, con cui ho condiviso ansia, corse contro il tempo e successi. Voglio ringraziare Giorgia, che con un sorriso ha saputo tirarmi su il morale nelle giornate no. Voglio ringraziare Luca e Sasha, perché in questi anni, durante l'estate, mi hanno insegnato cosa vuol dire impegnarsi, appassionarsi al proprio lavoro, a risolvere i problemi con quello che si ha a disposizione e perché mi hanno fatto vedere quanto è bello sporcarsi le mani di grasso. Voglio ringraziare Cristiano, che con la sua esperienza e saggezza ha saputo consigliarmi sulle scelte da fare durante il progetto di tesi, tirandomi su nei momenti di sconforto (questo ragazzo farà strada). Voglio ringraziare i miei genitori, che con i loro sacrifici mi hanno dato la libertà più grande che ci possa essere: la libertà di poter scegliere. Voglio ringraziare i miei nonni, Silvana, Franca, Graziano e Adriano che mi hanno cresciuto da piccolo e che hanno contribuito a farmi diventare la persona che sono oggi. In particolare voglio ringraziare mia nonna Silvana, la mia madrina, perché so che sono sempre stato nelle sue preghiere. Grazie anche agli amici di sempre. Grazie ai momenti felici. Grazie a quello che sarà domani. Grazie alle emozioni, a tutte le emozioni.
\\[1.5cm]
\includegraphics[width=0.2 \textwidth]{Images/firma.eps}